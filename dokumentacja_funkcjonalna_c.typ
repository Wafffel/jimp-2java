#set page(
  paper: "a4",
  margin: (x: 2.5cm, y: 2.5cm),
  numbering: "1",
)

#set text(
  lang: "pl",
  size: 11pt,
)

#set heading(
  numbering: "1.1",
)

#show heading.where(level: 1): it => {
  pagebreak(weak: true)
  v(0.2cm)
  it
  v(0.15cm)
}

#show heading.where(level: 2): it => {
  v(0.15cm)
  it
  v(0.1cm)
}

#set par(justify: true, leading: 0.65em)

#align(center)[
  #v(3cm)
  #block(text(weight: 700, size: 20pt)[
    Dokumentacja funkcjonalna
  ])
  #v(1cm)
  #block(text(size: 16pt)[
    System wizualizacji grafów planarnych
  ])
  #v(0.5cm)
  #block(text(size: 14pt)[
    Projekt w języku C
  ])
  #v(2cm)
  #block(text(size: 12pt)[
    Autorzy:\
    Krzysztof Wasilewski, Jakub Pietrzkiewicz\
    #v(0.3cm)
    Data: #datetime.today().display("[day].[month].[year]")
  ])
]

#pagebreak()

#outline()

#pagebreak()

= Wstęp

== Cel projektu

Celem projektu jest stworzenie aplikacji konsolowej w języku C, która umożliwia wizualizację grafów planarnych poprzez wyznaczanie optymalnych współrzędnych dla ich węzłów. Program przyjmuje na wejściu graf opisany w postaci listy krawędzi i generuje plik z współrzędnymi węzłów, które pozwalają na czytelną wizualizację struktury grafu.

Aplikacja implementuje dwa algorytmy układania grafów, co umożliwia porównanie ich efektywności i jakości generowanych wizualizacji. Program jest sterowany z linii poleceń za pomocą argumentów, co zapewnia elastyczność i możliwość automatyzacji.

== Dostępne funkcjonalności

Program oferuje następujące funkcjonalności:

- Wczytywanie grafów planarnych z plików tekstowych w formacie listy krawędzi
- Wyznaczanie współrzędnych węzłów za pomocą wybranego algorytmu układania grafów
- Generowanie wyników w formacie tekstowym lub binarnym (do wyboru przez użytkownika)
- Obsługa dwóch algorytmów: Fruchterman-Reingold oraz Tutte Embedding
- Konfiguracja parametrów działania programu za pomocą argumentów linii poleceń

= Instrukcja użytkowania

== Instalacja i kompilacja

Program wymaga kompilatora C (np. GCC) oraz narzędzia make.

Kompilacja programu:
```bash
make
```

Czyszczenie plików kompilacji:
```bash
make clean
```

== Sposób uruchamiania

Program jest uruchamiany z linii poleceń. Składnia wygląda następująco:

```bash
./graph [opcje] <plik_wejściowy> <plik_wyjściowy>
```

gdzie:
- `<plik_wejściowy>` - ścieżka do pliku z definicją grafu
- `<plik_wyjściowy>` - ścieżka do pliku wynikowego, gdzie program zapisze wynik działania

= Parametry i opcje uruchamiania

== Obowiązkowe argumenty

- `<plik_wejściowy>` - ścieżka do pliku tekstowego zawierającego definicję grafu w formacie listy krawędzi
- `<plik_wyjściowy>` - ścieżka do pliku, w którym zostaną zapisane wyniki (współrzędne węzłów)

== Opcjonalne argumenty

- `-a <algorytm>` lub `--algorithm <algorytm>` - wybór algorytmu układania grafu
  - Dostępne wartości: `fruchterman`, `tutte`
  - Domyślnie: `fruchterman`

- `-f <format>` lub `--format <format>` - wybór formatu pliku wyjściowego
  - Dostępne wartości: `text`, `binary`
  - Domyślnie: `text`

- `-i <iteracje>` lub `--iterations <iteracje>` - liczba iteracji algorytmu
  - Wartość: liczba całkowita dodatnia
  - Domyślnie: `1000`
  - Dla algorytmu Fruchterman-Reingold: określa stałą liczbę kroków symulacji
  - Dla algorytmu Tutte: stanowi górny limit iteracji w przypadku braku wcześniejszej zbieżności

- `-t <temperatura>` lub `--temperature <temperatura>` - wartość początkowej temperatury dla algorytmu Fruchterman-Reingold
  - Wartość: liczba zmiennoprzecinkowa dodatnia
  - Domyślnie: `10.0`

- `-s <rozmiar>` lub `--size <rozmiar>` - rozmiar boku obszaru roboczego
  - Wartość: liczba zmiennoprzecinkowa dodatnia
  - Domyślnie: `1000.0`

- `-h` lub `--help` - wyświetla pomoc i dostępne opcje

== Przykłady wywołania

Podstawowe wywołanie z domyślnymi parametrami:
```bash
./graph input.txt output.txt
```

Wybór algorytmu Tutte:
```bash
./graph -a tutte input.txt output.txt
```

Zapisanie wyniku w formacie binarnym:
```bash
./graph -f binary input.txt output.bin
```

Konfiguracja parametrów algorytmu Fruchterman-Reingold:
```bash
./graph -a fruchterman -i 2000 input.txt output.txt
```

Pełna konfiguracja parametrów:
```bash
./graph -a fruchterman -i 2000 -t 15.0 -s 2000 input.txt output.txt
```

= Format danych

== Format pliku wejściowego

Plik wejściowy jest plikiem tekstowym zawierającym listę krawędzi grafu. Każda linia opisuje jedną krawędź w następującym formacie:

```
<nazwa_krawędzi> <wierzchołek_A> <wierzchołek_B> <waga_krawędzi>
```

gdzie:
- `<nazwa_krawędzi>` - etykieta krawędzi (ciąg znaków bez spacji)
- `<wierzchołek_A>` - identyfikator pierwszego wierzchołka (liczba całkowita dodatnia)
- `<wierzchołek_B>` - identyfikator drugiego wierzchołka (liczba całkowita dodatnia)
- `<waga_krawędzi>` - waga krawędzi (liczba zmiennoprzecinkowa)

Poszczególne pola są oddzielone spacjami lub tabulatorami. Puste linie i linie z `#` są ignorowane.

*Mechanizm przetwarzania:* Program wykonuje dwa skany pliku. Pierwszy zlicza elementy i alokuje pamięć, drugi wczytuje dane.

Przykład pliku wejściowego:
```
# Przykładowy graf
AB   1  2  1.54
BC   2  3  1.0
CD   3  4  1.17
DA   4  1  1.93
AC   1  3  1.0
```

== Format pliku wyjściowego tekstowego

Plik wyjściowy w formacie tekstowym zawiera listę współrzędnych węzłów. Każda linia opisuje pozycję jednego węzła:

```
<wierzchołek> <współrzędna_x> <współrzędna_y>
```

gdzie:
- `<wierzchołek>` - identyfikator wierzchołka (liczba całkowita)
- `<współrzędna_x>` - współrzędna X (liczba zmiennoprzecinkowa)
- `<współrzędna_y>` - współrzędna Y (liczba zmiennoprzecinkowa)

Przykład pliku wyjściowego:
```
1 0.0 0.0
2 1.0 0.0
3 1.0 1.0
4 0.0 1.0
```

== Format pliku wyjściowego binarnego

Plik wyjściowy w formacie binarnym zawiera te same dane co format tekstowy, ale zapisane w reprezentacji binarnej dla efektywniejszego przechowywania i szybszego wczytywania. Dane zapisywane są jako bezpośredni zrzut z pamięci (Little-Endian dla architektury x86_64).

Każdy węzeł jest reprezentowany przez 20 bajtów, gdzie:
- 4 bajty: identyfikator wierzchołka (int)
- 8 bajtów: współrzędna X (double)
- 8 bajtów: współrzędna Y (double)

= Ograniczenia i wymagania

== Wymagania systemowe i sprzętowe

- *Architektura:* Wymagany procesor Little-Endian (np. x86_64).
- *Środowisko:* Kompilator GCC i narzędzie Make.
- *Pamięć:* Dla grafów mniejszych niż 5000 węzłów zużycie nie przekracza 1 GB RAM.

== Ograniczenia danych i struktury grafu
- *Wierzchołki:* Identyfikatory muszą być dodatnimi liczbami całkowitymi.
- *Krawędzie:* Maksymalna długość etykiety to 32 znaki.
- *Struktura grafu:* Program obsługuje wyłącznie grafy spójne bez pętli własnych i bez multigrafów.

== Specyfika algorytmów
- *Fruchterman-Reingold:* Złożoność $O((V^2 + E) dot I)$ - przy dużych grafach czas obliczeń rośnie znacząco.
- *Tutte:* Wymaga grafu planarnego i najlepiej 3-spójnego; inaczej możliwe nakładanie się wierzchołków.

= Opis algorytmów

== Algorytm Fruchterman-Reingold

Algorytm Fruchterman-Reingold jest algorytmem siłowym (force-directed) do wizualizacji grafów. Opiera się na modelu fizycznym, w którym wierzchołki oddziałują siłami, a krawędzie działają jak sprężyny. Celem jest układ w stanie równowagi o minimalnej energii.

*Zasada działania*

W modelu przyjmuje się następujące założenia:

- Wszystkie węzły w grafie odpychają się wzajemnie.
- Węzły połączone krawędzią przyciągają się do siebie.

Algorytm działa iteracyjnie i obejmuje następujące etapy:

1. Losowe rozmieszczenie węzłów w obszarze roboczym.
2. Obliczenie sił działających na każdy węzeł:
  - siły odpychającej od wszystkich pozostałych węzłów,
  - siły przyciągającej od węzłów połączonych krawędzią.
3. Przemieszczenie węzłów zgodnie z wypadkową sił.
4. Obniżenie temperatury ograniczającej maksymalne przemieszczenie węzłów.

Kroki 2-4 są powtarzane do momentu osiągnięcia stanu równowagi lub wykonania zadanej liczby iteracji.

*Parametry algorytmu*

- *Liczba iteracji* - określa czas działania algorytmu.
- *Temperatura początkowa* - wyznacza maksymalne przemieszczenie węzłów w początkowych iteracjach.
- *Waga krawędzi* - im większa waga, tym silniejsze przyciąganie między węzłami.

*Opis matematyczny*

#h(2em) *a)* *Optymalny dystans*

Optymalna odległość między węzłami dana jest wzorem:

$
  k = sqrt(frac("Obszar", |V|))
$

gdzie:

- $"Obszar"$ - całkowite pole powierzchni roboczej,
- $|V|$ - liczba węzłów w grafie.

#h(2em) *b)* *Reguła odpychania*

Siła odpychania dla dwóch węzłów oddalonych o odległość $d$:

$
  f_r (d) = -k^2 / d
$

#h(2em) *c)* *Reguła przyciągania (z uwzględnieniem wag)*

Siła przyciągania dla węzłów połączonych krawędzią o wadze $w$:

$
  f_a (d) = w dot d^2 / k
$

#h(2em) *d)* *Wypadkowa sił*

Dla każdego węzła obliczany jest wektor wypadkowy:

$
  D_v = sum f_r + sum f_a
$

#h(2em) *e)* *Stabilizacja układu (chłodzenie)*

Aby zapobiec oscylacjom, maksymalne przesunięcie w pojedynczej iteracji ograniczone jest przez temperaturę $t$. Wartość ta maleje w kolejnych iteracjach aż do zera.

*Zalety i wady*

*Zalety:*
- generuje estetyczne i często symetryczne układy,
- zmniejsza liczbę przecięć krawędzi,
- ułatwia analizę struktury sieci dzięki grupowaniu silnie powiązanych węzłów,
- ma charakter uniwersalny.

*Wady:*
- wysoka złożoność obliczeniowa dla dużych grafów (każdy węzeł oddziałuje z każdym),
- możliwość zatrzymania w lokalnym minimum energii przy niekorzystnym doborze temperatury lub początkowego rozmieszczenia.
== Algorytm Tutte embeddings

Algorytm Tutte'a wyznacza współrzędne wierzchołków grafu planarnego. Jego działanie opiera się na matematycznym modelu równowagi sił przyciągania, co pozwala na uzyskanie przejrzystej i uporządkowanej wizualizacji.

=== Mechanizm automatycznego kotwiczenia

Aby umożliwić rozpięcie grafu, program stosuje cztery statyczne punkty podparcia:

*Identyfikacja wierzchołków bazowych:* Wybierane są cztery wierzchołki o najwyższym stopniu. Przy remisie decyduje niższy ID. Wierzchołki sortowane jako $V_1, V_2, V_3, V_4$.

*Definicja obszaru roboczego:* Wierzchołki przypisane do narożników kwadratu o boku domyślnie 1000 jednostek ("bok obszaru roboczego"):
- $V_1$: $(0, 0)$, $V_2$: $("bok", 0)$, $V_3$: $("bok", "bok")$, $V_4$: $(0, "bok")$

*Statyczność ramy:* Wierzchołki bazowe są wyłączone z iteracji, zmuszając resztę grafu do dopasowania.

*Obsługa małych grafów:* Dla mniejszych niż 4 węzłów stosowane jest automatyczne rozmieszczenie:
- *1 węzeł:* $("bok"/2, "bok"/2)$
- *2 węzły:* $(0, 0)$ oraz $("bok", "bok")$
- *3 węzły:* $(0, 0)$, $("bok", 0)$ oraz $("bok"/2, "bok")$

=== Matematyczny model wyznaczania współrzędnych

Pozycje wierzchołków wewnętrznych wyznaczane są przez rozwiązanie układu równań liniowych. Każdy wierzchołek $i$ jest umieszczany w ważonym środku ciężkości swoich sąsiadów.

Współrzędne $(x, y)$ każdego wolnego wierzchołka obliczane są według wzorów:

$ x_i = frac(sum_(j in N(i)) w_(i j) dot x_j, sum_(j in N(i)) w_(i j)) $

$ y_i = frac(sum_(j in N(i)) w_(i j) dot y_j, sum_(j in N(i)) w_(i j)) $

Legenda oznaczeń:
- $x_i, y_i$ - wyznaczane współrzędne wierzchołka $i$
- $N(i)$ - zbiór wierzchołków sąsiadujących bezpośrednio z wierzchołkiem $i$
- $w_(i j)$ - waga krawędzi łączącej wierzchołek $i$ z wierzchołkiem $j$ (pobrana z pliku wejściowego)

=== Proces iteracyjnej stabilizacji układu

Wyznaczenie współrzędnych nie jest operacją jednorazową, lecz procesem dążenia do równowagi  Przebiega on w następujący sposób:

*Inicjalizacja:* Wierzchołki ramy trafiają do narożników kwadratu, a wszystkie pozostałe węzły są wstępnie umieszczane w centrum obszaru roboczego na pozycji $("bok"/2, "bok"/2)$.

*Iteracja:* Program wielokrotnie przebiega przez listę wolnych wierzchołków, aktualizując ich pozycje na podstawie aktualnych położeń ich sąsiadów.

*Warunek stopu:* Algorytm Tutte kończy działanie, gdy spełniony zostanie jeden z dwóch warunków:
- maksymalne przesunięcie wierzchołka w danej iteracji spadnie poniżej zadanego progu precyzji $epsilon = 0.0001$ (układ osiągnął stabilność) 
- liczba wykonanych iteracji osiągnie górny limit określony flagą `--iterations` (domyślnie 1000), co stanowi bezpiecznik w przypadku problemów ze zbieżnością.

=== Funkcjonalne właściwości rozwiązania

Zastosowanie powyższej metody gwarantuje następujące cechy:

*Domknięcie wypukłe:* Żaden wierzchołek ani krawędź nie wyjdzie poza ramę kwadratową.

*Wypukłość ścian:* Wewnętrzne obszary przedstawione jako wielokąty wypukłe.

*Reprezentacja wag:* Wyższe wagi dają mniejsze odległości między wierzchołkami.

*Determinizm:* Te same dane zawsze generują identyczny układ współrzędnych.

= Obsługa błędów

== Komunikaty o błędach

Program wyświetla komunikaty o błędach na standardowe wyjście błędów (stderr).

Główne kategorie błędów:

*Błędy argumentów:*
- `Error: Invalid number of arguments` - nieprawidłowa liczba argumentów
- `Error: Unknown option: <opcja>` - nieznana opcja
- `Error: Invalid algorithm name: <nazwa>` - nieprawidłowa nazwa algorytmu
- `Error: Invalid format: <format>` - nieprawidłowy format wyjściowy
- `Error: Invalid iteration count` - nieprawidłowa liczba iteracji (musi być > 0)
- `Error: Invalid temperature value` - nieprawidłowa wartość temperatury
- `Error: Invalid size value` - nieprawidłowa wartość rozmiaru obszaru (musi być > 0)

*Błędy plików:*
- `Error: Cannot open input file: <plik>` - nie można otworzyć pliku wejściowego
- `Error: Cannot create output file: <plik>` - nie można utworzyć pliku wyjściowego

*Błędy danych:*
- `Error: Invalid graph format at line <numer>` - nieprawidłowy format opisu grafu
- `Error: Duplicate edge at line <numer>` - duplikacja krawędzi
- `Error: Self-loop detected at line <numer>` - wykryto pętlę własną
- `Error: Graph is empty` - graf nie zawiera krawędzi

*Błędy pamięci:*
- `Error: Memory allocation failed` - brak pamięci

== Zwracane kody powrotu programu

Program zwraca następujące kody wyjścia:

- `0` - sukces, program zakończył się prawidłowo
- `1` - błąd argumentów wiersza poleceń
- `2` - błąd otwarcia/utworzenia pliku
- `3` - błąd w formacie danych wejściowych
- `4` - błąd algorytmu (brak zbieżności, nieprawidłowe dane)
- `5` - błąd alokacji pamięci

= Przykłady użycia

== Przykład 1: Prosty graf kwadratowy

Plik wejściowy `square.txt`:
```
# Graf w kształcie kwadratu
AB  1  2  1.0
BC  2  3  1.0
CD  3  4  1.0
DA  4  1  1.0
```

Wywołanie programu:
```bash
./graph square.txt square_out.txt
```

Wynik: węzły ułożone w kwadrat, gotowe do wizualizacji.

== Przykład 2: Graf z wagami i algorytm Tutte

Plik wejściowy `complex.txt`:
```
# Bardziej złożony graf
e1   1  2  1.0
e2   1  3  1.0
e3   2  3  1.0
e4   2  4  1.5
e5   3  4  1.2
e6   1  4  1.8
```

Wywołanie programu z algorytmem Tutte:
```bash
./graph -a tutte complex.txt complex_out.txt
```

Wynik: węzły ułożone zgodnie z algorytmem Tutte, gwarantujący brak przecięć dla grafu planarnego.

== Przykład 3: Eksport binarny z konfiguracją parametrów

Plik wejściowy `large.txt`:
```
# Większy graf - 10 węzłów, 15 krawędzi
e1    1   2  1.0
e2    1   3  1.0
...
e14   3   4  1.5
e15   6   8  1.5
```

Wywołanie programu z pełną konfiguracją:
```bash
./graph --algorithm fruchterman --iterations 3000 \
               --temperature 20.0 --format binary \
               large.txt large_out.bin
```

Wynik: plik binarny `large_out.bin` zawierający współrzędne 10 węzłów, obliczone za pomocą algorytmu Fruchterman-Reingold z 3000 iteracjami i wyższą temperaturą początkową dla lepszej eksploracji przestrzeni rozwiązań.
